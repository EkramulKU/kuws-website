---
title: বায়ু দূষণে বিপন্ন খুলনা শহর
type: মতামত
writer: সানজিদ আক্তার
intro: সদস্য, খুবি লেখক সংঘ
date: 23-12-2025 21:51
image: /images/uploads/air-pollution.jpg
highlight: ভৈরবের কাছে সবুজ-শ্যামল খুলনা শহর আজ নীরবে বিষাক্ত বাতাসের ভার বইছে।
  এক সময় যে শহরের বাতাসে গাছপালার সতেজতা অনুভূত হতো, আজ সেখানে ধোঁয়া, ধুলা আর
  বিষাক্ত গ্যাসের দমবন্ধ করা উপস্থিতি নগরজীবনকে ক্রমেই দুর্বিষহ করে তুলছে।
uploader: Admin
---
**ভৈরবের কাছে সবুজ-শ্যামল খুলনা শহর আজ নীরবে বিষাক্ত বাতাসের ভার বইছে। এক সময় যে শহরের বাতাসে গাছপালার সতেজতা অনুভূত হতো, আজ সেখানে ধোঁয়া, ধুলা আর বিষাক্ত গ্যাসের দমবন্ধ করা উপস্থিতি নগরজীবনকে ক্রমেই দুর্বিষহ করে তুলছে।**



খুলনা শহরের প্রধান সড়ক, বাসস্ট্যান্ড, ও নির্মাণাধীন এলাকাগুলোতে প্রতিদিনই বায়ু দূষণের ভয়াবহ চিত্র দেখা যায়। ফিটনেসবিহীন যানবাহনের কালো ধোঁয়া, ইটভাটার নিরবচ্ছিন্ন ধোঁয়া, শিল্পকারখানার নির্গমন এবং অপরিকল্পিত নির্মাণকাজ থেকে উড়ে আসা ধুলাবালি বাতাসকে করে তুলছে বিষাক্ত। এর ফলে শহরের মানুষের স্বাভাবিক জীবনযাপন মারাত্মকভাবে ব্যাহত হচ্ছে।



এই দূষিত বায়ুর সবচেয়ে ভয়াবহ প্রভাব পড়ছে শিশু, বৃদ্ধ ও অসুস্থ মানুষের ওপর। দিন দিন বাড়ছে হাঁপানি, শ্বাসকষ্ট, ফুসফুসজনিত রোগ ও চোখের জ্বালাপোড়ার মতো স্বাস্থ্যঝুঁকি। অথচ এই নীরব ঘাতকের বিরুদ্ধে কার্যকর উদ্যোগ এখনও যথেষ্ট নয়।



অতএব, খুলনা শহরের পরিবেশ রক্ষায় সংশ্লিষ্ট কর্তৃপক্ষের জরুরি হস্তক্ষেপ একান্ত প্রয়োজন। ফিটনেসবিহীন যানবাহন চলাচলে কঠোর নিয়ন্ত্রণ, শিল্পকারখানা ও ইটভাটায় পরিবেশবান্ধব প্রযুক্তির ব্যবহার, নির্মাণস্থলে ধুলা নিয়ন্ত্রণ, নগরজুড়ে পরিকল্পিত বৃক্ষরোপণ এবং পরিবেশ আইন বাস্তবায়নের মাধ্যমে এই সমস্যার সমাধান সম্ভব। পাশাপাশি নগরবাসীর মধ্যেও পরিবেশ সচেতনতা জাগ্রত করা অত্যন্ত জরুরি।