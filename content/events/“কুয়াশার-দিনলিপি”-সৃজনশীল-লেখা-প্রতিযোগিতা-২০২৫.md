---
title: “কুয়াশার দিনলিপি” সৃজনশীল লেখা প্রতিযোগিতা ২০২৫
short_description: >-
  চলছে শীতকাল। ক্যাম্পাস বন্ধ। ক্লাসরুম নীরব, করিডোরে পায়ের শব্দ নেই। কিন্তু
  সময়টা একেবারে ফাঁকা নয়। কুয়াশার ভেতর দিয়ে কাটতে থাকা এই দিনগুলোতে জমে ওঠে
  না-বলা কথা, অসমাপ্ত অনুভূতি, আর লিখে ফেলার মতো অসংখ্য মুহূর্ত।

  এই শীতের ছুটির দিনগুলোকে শব্দে ধরে রাখতেই খুলনা বিশ্ববিদ্যালয় লেখক সংঘের আয়োজন “কুয়াশার দিনলিপি” সৃজনশীল লেখা প্রতিযোগিতা- ২০২৫। 
location: Online
start_date: 2025-12-22T11:22:57.040Z
end_date: 2026-01-15T17:59:23.045Z
cover: /images/uploads/কুয়াশার-দিনলিপি.png
---
<!--StartFragment-->

চলছে শীতকাল। ক্যাম্পাস বন্ধ। ক্লাসরুম নীরব, করিডোরে পায়ের শব্দ নেই। কিন্তু সময়টা একেবারে ফাঁকা নয়। কুয়াশার ভেতর দিয়ে কাটতে থাকা এই দিনগুলোতে জমে ওঠে না-বলা কথা, অসমাপ্ত অনুভূতি, আর লিখে ফেলার মতো অসংখ্য মুহূর্ত।



এই শীতের ছুটির দিনগুলোকে শব্দে ধরে রাখতেই খুলনা বিশ্ববিদ্যালয় লেখক সংঘের আয়োজন “কুয়াশার দিনলিপি” সৃজনশীল লেখা প্রতিযোগিতা- ২০২৫। গল্প হোক বা কবিতা, লেখা আসুক ক্যাম্পাস-ফেরা স্মৃতি, শীতের অলস সময়, কিংবা বন্ধ দিনের নিঃশব্দ ভাবনা থেকে।



প্রতিযোগিতার ধরন: গল্প, কবিতা, চিঠি, প্রবন্ধ বা যেকোনো সৃজনশীল লেখা



**অংশগ্রহণের নিয়ম**

১। প্রতিযোগিতাটি বাংলাদেশের যেকোনো স্কুল, কলেজ ও বিশ্ববিদ্যালয়ের শিক্ষার্থীদের জন্য উন্মুক্ত।

২। অংশগ্রহণের জন্য প্রতিযোগীদের নিজেদের লেখা খুলনা বিশ্ববিদ্যালয় লেখক সংঘের অফিসিয়াল ফেসবুক গ্রুপে পোস্ট করতে হবে। (এই গ্রুপে)

৩। পোস্টের শেষে অবশ্যই লেখকের নাম, শিক্ষা প্রতিষ্ঠানের নাম ও শিক্ষাবর্ষ বা শ্রেণি উল্লেখ করতে হবে।

৪। একাধিক লেখা জমা দেওয়া যাবে, তবে প্রতিটি লেখা আলাদা পোস্ট হিসেবে দিতে হবে।

৫। প্রতিযোগিতাটি চলবে ১৬ই ডিসেম্বর ২০২৫ থেকে ১৫ই জানুয়ারি ২০২৬ পর্যন্ত।



**বিজয়ী নির্বাচন**

এই প্রতিযোগিতা থেকে মোট ৬ জন লেখক পুরস্কৃত হবেন। ৩ জন লেখক নির্বাচিত হবেন বিচারকদের মূল্যায়নের ভিত্তিতে এবং ৩ জন লেখক নির্বাচিত হবেন ফেসবুক গ্রুপের পোস্টের এনগেজমেন্ট (রিচ, রিঅ্যাকশন, মন্তব্য ইত্যাদি) বিবেচনায়।



**পুরস্কার**

নির্বাচিত সেরা লেখকদের জন্য থাকবে সম্মাননা ও আকর্ষণীয় পুরস্কার। অংশগ্রহণকারী প্রত্যেকের জন্য থাকবে ডিজিটাল ভেরিফাইড সার্টিফিকেট।

<!--EndFragment-->